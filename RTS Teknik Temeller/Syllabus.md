
# **Radyo, Televizyon ve Sinemanın Teknik Temelleri Haftalık İzlence**

**Dersi Veren**: Dr. Öğr. Üye. Doğa Çöl  
**E-posta**: dcol@medipol.edu.tr  
**Oda**: İletişim Fakültesi B408  
**Görüşme Saatleri**: Randevu için e-posta gönderiniz.  
**Ders Saatleri**: Cuma 13:30 - 15:00

## **Dersin Amacı**

Bu dersin amacı, sinemanın ve televizyonun temel ifade biçimlerini, anlatı yapısını ve estetik öğelerini incelemek ve uygulamaktır. Ders boyunca film biçimi, anlatı, mizansen, sinematografi, kurgu ve ses gibi unsurlar ele alınacak, farklı dönemlerden ve türlerden örneklerle bu unsurların sinema sanatındaki işlevleri tartışılacaktır. Öğrenciler dersin sonunda bir filmi teknik ve estetik açıdan çözümleyici bir bakışla değerlendirebilecek bilgi ve donanıma sahip olacaklardır.

---

## **Haftalık Program**

### **Hafta 1: Giriş – Film Sanatı ve Film Yapımı**

* **Okuma**: Bölüm 1: Film Sanatı Film Yapımı

### **Hafta 2: Film Biçimi ve Anlam**

* **Okuma**: Bölüm 2: Film Biçimi
* **Film**: *The Wizard of Oz* (Victor Fleming, 1939)


### **Hafta 3: Anlatı Biçimi I – Temel İlkeler**

* **Okuma**: Bölüm 3 (ilk yarı): Anlatı sisteminin işleyişi, nedensellik, zaman, mekân
* **Film**: *Casablanca* (Michael Curtiz, 1942)


### **Hafta 4: Anlatı Biçimi II – Alternatif Yapılar**

* **Okuma**: Bölüm 3 (ikinci yarı): Klasik Hollywood anlatısı, alternatif anlatılar
* **Film**: *Citizen Kane* (Orson Welles, 1941)

  
### **Hafta 5: Mizansen I – Mekân, Kostüm, Işık**

* **Okuma**: Bölüm 4 (ilk yarı)
* **Film**: *La règle du jeu* (Jean Renoir, 1939)


### **Hafta 6: Mizansen II – Oyunculuk ve Kompozisyon**

* **Okuma**: Bölüm 4 (ikinci yarı)
* **Film**: *M* (Fritz Lang, 1931)

  
### **Hafta 7: Sinematografi I – Kadraj ve Çekim**

* **Okuma**: Bölüm 5 (ilk yarı)
* **Film**: *Faust* (F.W. Murnau, 1926)

  
### **Hafta 8: Ara Sınav**

* Yazılı sınav (1–7. haftaların konuları)

### **Hafta 9: Sinematografi II – Kamera Hareketi ve Renk**

* **Okuma**: Bölüm 5 (ikinci yarı)
* **Film**: *Rebel Without a Cause* (Nicholas Ray, 1955)

  
### **Hafta 10: Kurgu I – Devamlılık Kurgusu**

* **Okuma**: Bölüm 6 (ilk yarı)
* **Film**: *The Maltese Falcon* (John Huston, 1941)

  
### **Hafta 11: Kurgu II – Süreksizlik ve Deneysel Kullanımlar**

* **Okuma**: Bölüm 6 (ikinci yarı)
* **Film**: *À bout de souffle* (Jean-Luc Godard, 1960)

  
### **Hafta 12: Ses I – Sesin Temel Ögeleri**

* **Okuma**: Bölüm 7 (ilk yarı)
* **Film**: *Jules et Jim* (François Truffaut, 1962)

  
### **Hafta 13: Ses II – Ses Tasarımı ve Anlatıda Kullanımı**

* **Okuma**: Bölüm 7 (ikinci yarı) + Bölüm 8’den seçili sayfalar
* **Film**: *The Conversation* (Francis Ford Coppola, 1974)

  
### **Hafta 14: Genel Değerlendirme**

* Tüm konuların değerlendirmesi ve özet.

---

#### Ödevler ve Sınavlar
1. **Birinci Düşünce Yazısı** - 3. derste teslim edilecek - 10 puan
2. **İkinci Düşünce Yazısı** - 6. derste teslim edilecek - 10 puan
3. **Üçüncü Düşünce Yazısı** - 9. derste teslim edilecek - 10 puan
4. **Dördüncü Düşünce Yazısı -** 12. derste teslim edilecek - 10 puan
5. **Ara sınav**: Yedinci haftaya kadar tüm konuları içeren çoktan seçmeli sınav - 25 puan
6. **Final Sınavı**: Tüm ders konuları hakkında çoktan seçmeli sınav - 25 puan
    
## **Derse Katılım:**
Öğrencilerin tüm derslere zamanında ve düzenli olarak katılmaları gerekmektedir. Devam ve katılım zorunluluğu, dersin başarı kriterlerinden biridir ve bu kuralın ihlali durumunda öğrenci, dersten başarısız sayılabilir. 

İstanbul Medipol Üniversitesi İletişim Fakültesi Eğitim Öğretim Yönergesi İkinci Bölüm 7. Madde 3. ve 4. fıkralarında belirtildiği gibi
(3)Derslere devam konusunda, İstanbul Medipol Üniversitesi Önlisans ve Lisans Eğitim ve Öğretim Yönetmeliğinin 26. Maddesinin 1. fıkrası olan “... devamsızlık sınırlarının belirlenmesi ile öğrencilerin devam durumlarının izlenmesi, ilgili öğretim üyesinin sorumluluğundadır. Ancak devam zorunluluğu, teorik dersler için %70, uygulamalı dersler için %80’den fazla olamaz. Öğretim elemanı tarafından devamsızlık sınırını aştığı belgelenen öğrenciler o dersin genel sınavına alınmaz.” hükmü uygulanır. Devamsızlığın hesaplanmasında, Üniversite ve **Üniversiteye bağlı birimlerin görevlendirmeleri dışında, sağlık raporu da dâhil olmak üzere öğrencinin mazereti dikkate alınmaz.**
(4) Herhangi bir derse devam koşulunu yerine getirdikleri halde, başarısızlıkları nedeniyle kalan öğrenciler için tekrar alacakları derse devam şartı aranmaz. Bu durumdaki öğrenciler, çakışan derslere de kayıt yaptırabilirler. Ancak, öğrenci bu derslerin proje, laboratuvar, uygulama, ara sınav ve benzeri çalışmalarına katılmak ve yükümlülüklerini yerine getirmek zorundadır.
(5) Devamsızlık oranı İstanbul Medipol Üniversitesi Önlisans ve Lisans Eğitim ve Öğretim Yönetmeliğinin 26. maddesinin 1. fıkrasında açıklanan devamsızlık sınırını aşınca o ders için öğrenciye F2 notu verilir ve öğrenci ilgili dersin dönem sonu genel sınavına giremez.

## **Ödevlere ilişkin kurallar**
**Teslim Tarihleri:**
Öğrenciler ödev ve projeleri belirtilen süreler içinde teslim etmekle yükümlüdürler. Geç teslim edilen ödevler kabul edilmeyebilir.<br>
**Düşünce Yazıları:**
Her öğrenci toplamda dört tane düşünce yazısı teslim edecek. Düşünce yazıları bir A4 sayfasını tam dolduracak şekilde derste konuşulan bir kavram, dönem, sanatçı veya eserle ilgili olmalıdır. Tamamen öğrenci tarafından yazılmalıdır. Derste teslim edilmelidir.

## **Akademik dürüstlük:**
Öğrenciler tüm akademik çalışmalarında dürüstlük ve doğruluğa önem göstermelidirler. Dikkat etmedikleri durumlarda dersten başarısız olurlar ve disiplin soruşturması başlatılır.


## **Kaynaklar**

Bordwell, D. & Thompson, K. (2011). Film Sanatı.
