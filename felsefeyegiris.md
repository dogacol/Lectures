# Felsefeye Giriş İzlence
------
## Ders Bilgileri
| Ders Saatleri | Salı 14:30–16:00                                           |
|:-------------:|:----------------------------------------------------------:|
| Yer           | 3B20                                                       |
| Öğretim Üyesi | Dr. Öğr. Üye. Doğa Çöl                                     |
| Ofis          | B408                                                       |
| Ofis Saatleri | Çarşamba ve Perşembe günleri (saat için iletişime geçiniz) |
| E-posta       | [dcol@medipol.edu.tr](mailto:dcol@medipol.edu.tr)          |
----
## Dersin Amacı

Bu ders, öğrencileri felsefe geleneğinin temel soruları, yöntemleri ve metinleriyle tanıştırmayı amaçlar. Felsefi düşünmenin ne olduğunu, nasıl yapıldığını ve neden önemli olduğu konuşulacak, ders içinde yakın okumalar yapılacak ve tartışılacaktır. Bu dersin özünde, sonuçlara ulaşmaktan ziyade, soruları sorma becerisini geliştirmek yatar.
------
## Ders Kuralları ve Önemli Bilgiler
### Değerlendirme

| Değerlendirme Türü | Ağırlık | Not Dağılımı                              |
|--------------------|---------|-------------------------------------------|
| Ara Sınav          | %40     | Yazılı (%20) + 5 Quiz (%10) + Proje (%10) |
| Genel Sınav        | %60     | Yazılı (%30) + Proje (%20) + 5 Quiz (%10) |

### Ara Değerlendirme
Ara değerlendirme notunuz, ders sonu notunuzun %40'ını oluşturur. Bu notun %20'si yazılı sınavdan, %10'u her biri 2 puan değerinde olmak üzere ders sonunda yapılacak quizlerden, %10'u ise moodboard projesinden hesaplanır.

**Ara Sınav Projesi:** A0 boyutunda (yaklaşık 85 x 120 cm) bir moodboard hazırlayacaksınız. Bir felsefeci seçip bu felsefecinin düşüncelerini renk, doku, yazı tipi, şekil, fotoğraf gibi görsel ögeler üzerinden yorumlayın. Bu proje tamamen elle yapılacak olup bilgisayar kullanımına izin verilmemektedir. 

### Genel Değerlendirme
Genel değerlendirme notunuz, ders sonu notunuzun %60'ını oluşturur. Bu notun %30'u yazılı sınavdan, %20'si moodboard projesinden, %10'u her biri 2 puan değerinde olmak üzere ders sonunda yapılacak quizlerden hesaplanır.

**Final Projesi:** A0 boyutunda (yaklaşık 85 x 120 cm) bir moodboard hazırlayacaksınız. Bir felsefeci veya felsefi düşünce biçimi seçip bu felsefecinin düşüncelerini renk, doku, yazı tipi, şekil, fotoğraf gibi görsel ögeler üzerinden yorumlayın. Bu proje tamamen elle yapılacak olup bilgisayar kullanımına izin verilmemektedir. Ara sınav projenizin konusundan farklı olmalıdır.

### Devam
Dersin niteliği ve [İletişim Fakültesi Yönergesi](https://www.medipol.edu.tr/sites/default/files/2023-03/75136_0.pdf) gereği devam zorunludur. Dört haftadan fazla devamsızlık, dersten kalmanıza neden olur. Seçili haftalarda quiz yapılacağından ara sınav öncesi 5, final sınavı öncesi 5 quize katılmanız gerekmektedir. Bu konuda herhangi bir mazeret kabul edilmeyecek olup aksi durumda dersin tekrarı gerekir.

### Akademik Dürüstlük
Akademik dürüstlük bu dersin temel ilkesidir. Sınavlarda veya ödevlerde herhangi bir aldatma girişimi disiplin soruşturması ile sonuçlanacaktır.

------
## HAFTALIK PROGRAM
------

| **Hafta** | **Konu**              | **Ders İçi Okuma**                                           | **Tartışma Odağı**                          |
|-----------|-----------------------|--------------------------------------------------------------|---------------------------------------------|
| 1         | Felsefenin Neliği     | Ders izlencesi                                               | Felsefi soru nedir?                         |
| 2         | Felsefenin Önemi      | Platon. Sokrates'in Savunması.                               | Felsefenin önemi, ilkeler ve bilgi          |
| 3         | Gerçeklik             | Platon. Devlet, Kitap 7: Mağara Alegorisi.                   | Hakikat, görünen, felsefecinin görevi.      |
| 4         | Bilgi                 | Descartes. Meditasyonlar: I ve II.                           | Yöntemsel şüphe ve cogito                   |
| 5         | Benlik                | Montaigne. Denemeler: Kendimizi İnceleme (Sayfa 88), İnsan Hali (Sayfa 102), İnsanın Kararsızlığı (Sayfa 192) | Öz ve benlik                                |
| 6         | Tanrı                 | Aquinas. Summa Theologiae: Beş Yol.                          | Tanrı'nın varlığına ilişkin savlar.         |
| 7         | Özgürlük              | Sartre. Varoluşçuluk Bir İnsancılıktır.                      | Radikal özgürlük, determinizm               |
| 8         | **ARA SINAV**         | —                                                            | —                                           |
| 9         | Yaşamın anlamı        | Camus. Sisifos Söyleni.                                      | Absürd ve anlam arayışı                     |
| 10        | Kaygı ve Varoluş      | Søren Kierkegaard. Kaygı Kavramı (1., 2. ve 5. Bölümler).    | Varoluşsal Kaygı (Angst), özgürlük, varoluş |
| 11        | Sevgi                 | Platon. Şölen.                                               | Eros, agape, ruhun ağırlığı                 |
| 12        | Birey ve Toplum       | Emerson. Kendine Güven.                                      | Toplum, bireysel mükemmellik                |
| 13        | Zamanın Ontolojisi    | Aristoteles. Fizik: IV. Kitap.                               | Fiziksel zaman                              |
| 14        | Zaman: Akış veya Blok | McTaggart. Zamanın Gerçekdışılığı.                           | Blok Evren, A-B Kuramı                      |
| 15        | Ölüm                  | Seneca: Ahlak Mektupları (1, 24 ve 70. Mektuplar).           | Ölüm korkusu.                               |
| 16        | **FINAL SINAVI**      | —                                                            | —                                           |
------
## Ders Kitapları ve Kaynaklar
- **Birincil metinler** sınıfta birlikte okunacaktır. Okumaları yanınızda getirmeniz gerekmektedir. 

***

* Aquinas, T. (2012). Tanrı ve felsefe: Summa Theologiae'dan seçme metinler (M. Armay, Çev.). Sentez Yayıncılık.
* Aristoteles. (1997). Fizik (S. Babür, Çev.). Yapı Kredi Yayınları.
* Camus, A. (2010). Sisifos söyleni (T. Yücel, Çev.). Can Yayınları.
* Descartes, R. (2017). Meditasyonlar (İ. Birkan, Çev.). Türkiye İş Bankası Kültür Yayınları.
* Emerson, R. W. (2022). Denemeler: Birinci Seri (Aytek Sever, Çev.). Doğu Batı Yayınları.
* Kierkegaard, S. (2015). Kaygı kavramı (T. Armaner, Çev.). Türkiye İş Bankası Kültür Yayınları.
* McTaggart, J. M. E. Zamanın Gerçekdışılığı (Okuma Parçalarında Mevcut).
* Montaigne, M. (2006). Denemeler (S. Eyüboğlu, Çev.). Türkiye İş Bankası Kültür Yayınları.
* Platon. (2006a). Devlet (S. Eyüboğlu & M. A. Cimcoz, Çev.). Türkiye İş Bankası Kültür Yayınları.
* Platon. (2006b). Sokrates'in savunması (E. Bayrı, Çev.). Türkiye İş Bankası Kültür Yayınları.
* Platon. (2006c). Şölen (S. Eyüboğlu, Çev.). Türkiye İş Bankası Kültür Yayınları.
* Sartre, J.-P. (2015). Varoluşçuluk bir insancılıktır (A. Bezirci, Çev.). Can Yayınları.
* Seneca, L. A. (2017). Ahlak mektupları (T. Uzel, Çev.). Türkiye İş Bankası Kültür Yayınları.

------
