# **Sanat Tarihi Haftalık İzlence**

**Dersi veren:** Dr. Öğr. Üye. Doğa Çöl<br>
**Eposta**: dcol@medipol.edu.tr<br>
**Oda**: İletişim Fakültesi B408<br>
Görüşme Saatleri için eposta gönderiniz.<br>
**Ders saatleri**: Perşembe 10:00-12:00.<br>

## **Dersin Amacı**

Bu ders, kültürel ve varoluşsal önemi üzerinden, görsel sanat eserlerini tarihsel dönemler içerisinde inceleyerek öğrencilerle birlikte bütüncül bir araştırma yapmayı amaçlamaktadır. Derste görsel sanatın tarihsel anlamda en kapsamlı temsillerinden olan resim üzerine odaklanılacaktır. Eserlerin kültürel bağlamları, tarih boyunca sanatın değişen ve evrimleşen edimsel ve işlevsel yönleri tartışılacaktır.


## **Haftalık Ders Konuları**

### Ders 1 - Sanat Tarihi ve Tarihsel Araştırmaya Giriş
- **Konular**: İnsanlık tarihi içinde sanatın önemi ve amacı.
- **Okumalar**:
    - Gombrich. Sanat ve Sanatçılar, s. 15.
- **Videolar**:
    - [Batı kültürünün kısa tarihi](https://tr.khanacademy.org/humanities/art-history/intro-art-history/a/a-brief-history-of-western-culture)
    - [Tarihlerin önemi](https://tr.khanacademy.org/humanities/art-history/intro-art-history/a/common-questions-about-dates)
### Ders 2 - Ortaçağ'ın Sonu ve Gotik Sanat
- **Konular**: Ortaçağın tarihsel ve sanatsal arkaplanı
- **Okumalar**:
    - Bölüm 8: _Döküm Potasında Batı Sanatı_ (Sayfa 157)
	- Bölüm 9: _Yeryüzü Kilisesi_ (Sayfa 171)
- **Videolar**:
    - [Gotik Mimarinin Tanıtımı](https://tr.khanacademy.org/humanities/medieval-world/gothic-art/beginners-guide-gothic-art/v/gothic-architecture-explained)
    - [Fransa'da Gotik Sanat](https://tr.khanacademy.org/humanities/medieval-world/gothic-art/gothic-art-in-france/v/birth-of-the-gothic-abbot-suger-and-the-ambulatory-in-the-basilica-of-st-denis-1140-44)
### Ders 3 - Erken Rönesans İtalya
- **Konular**: Giotto'dan Masaccio'ya Hristiyan sanatı, ikonografinin doğuşu
- **Okumalar**:
    - Bölüm 12: _Gerçekliğin Ele Geçirilmesi_ (Sayfa 223)
	- Bölüm 13: _Gelenek ve Yenilik: İtalya'da XV. Yüzyıl Sonları_ (Sayfa 247)
- **Videolar**: 
    - [Erken Rönesans'a Giriş](https://tr.khanacademy.org/humanities/renaissance-reformation/early-renaissance1)
    - [İtalya'da Geç Dönem Gotik Sanatı](https://tr.khanacademy.org/humanities/renaissance-reformation/late-gothic-italy)
- **Birinci Ödev Teslimi**
### Ders 4 - Yüksek Rönesans İtalya
- **Konular**: Sandro Botticelli, Leonardo da Vinci, Michelangelo ve Raphael, Hümanizm, geleneksel ideallerin yeniden keşfi, sanatsal deha
- **Okumalar**:
    - Bölüm 15: _Ulaşılan Uyum: Toskana ve Roma, XVI. Yüzyıl Başları_ (Sayfa 287)
	- Bölüm 16: _Işık ve Renk: Venedik ve Kuzey İtalya_ (Sayfa 325)
- Videolar:
    - [Yüksek Rönesans Sanatı](https://tr.khanacademy.org/humanities/renaissance-reformation/high-ren-florence-rome)
### Ders 5 - Kuzey Rönesans
- Konular: Albrecht Dürer, Jan van Eyck ve Hieronymus Bosch
- Okumalar:
    Bölüm 17: _Rönesans'ın Yayılışı: Almanya ve Felemenk_ (Sayfa 341)
- Videolar:
    - [Kuzey Rönesans](https://tr.khanacademy.org/humanities/renaissance-reformation/northern-renaissance1)
    - [Kuzey Rönesans ve Sonrası](https://tr.khanacademy.org/humanities/renaissance-reformation/northern)
### Ders 6 - Maniyerizm ve Geç Rönesans
- **Konular**: Parmigianino, Bronzino ve El Greco
- **Okumalar**:
    - Bölüm 18: _Sanatın Bunalımı: Avrupa XVI. Yüzyıl Sonları_ (Sayfa 361)
- Videolar:
    - [Maniyerizm: Bronzino](https://tr.khanacademy.org/humanities/renaissance-reformation/high-ren-florence-rome/pontormo/v/parmigianino-madonna-of-the-long-neck-1530-33)
   
- **İkinci Ödev Teslimi**
### Ders 7 - Barok Sanatı: Felemenk ve Fransa
- **Konular**: Rembrandt, Vermeer ve Poussin
- **Okumalar**:
    - Bölüm 19: _Görüntü ve Görüntüler: Katolik Avrupa XVII. Yüzyıl İlk Yarısı_ (Sayfa 387)
	- Bölüm 20: _Doğanın Aynası: Hollanda XVII. Yüzyıl_ (Sayfa 413)
- **Videolar**:
    - [Hollanda Altın Çağı](https://tr.khanacademy.org/humanities/renaissance-reformation/baroque-art1)

###  8. Hafta - Ara Sınav

### Ders 9 - 18. Yüzyıl: Rokoko ve Neoklasizm
- **Konular**: Watteau, Fragonard ve Boucher
- **Okumalar**:
    - Bölüm 23: _Akıl Çağı: İngiltere ve Fransa XVIII. Yüzyıl_ (Sayfa 457)
- **Videolar**:
    - [Rokoko Sanatı](https://tr.khanacademy.org/humanities/renaissance-reformation/rococo-neoclassicism)
- **Üçüncü Ödev Teslimi**

### Ders 10 - İngiliz Sanatı ve Portre
- **Konular**: Gainsborough, Reynolds ve Hogarth
- **Okumalar**:
    - Bölüm 23: _Akıl Çağı: İngiltere ve Fransa XVIII. Yüzyıl_ (Sayfa 457)****
- **Videolar**:
    - [İngiltere'de Portre](https://tr.khanacademy.org/humanities/renaissance-reformation/britain-18c)   
### Ders 11 - Romantizm
- Konular: Goya, Caspar David Friedrich ve Delacroix
- Okumalar:
    - Bölüm 25: _Sürekli Devrim: XIX. Yüzyıl_ (Sayfa 499)
- Videolar:
    - [Romantizm](https://tr.khanacademy.org/humanities/becoming-modern/romanticism)
### Ders 12 -  Realizm (Gerçekçilik), Empresyonizm (İzlenimcilik) ve Post-Empresyonizm
- Konular: Monet, Degas, Cezanne
- Okumalar:
    - Bölüm 26, _Yeni Ölçüler Peşinde: XIX. Yüzyıl Sonları_ (Sayfa 535)
- Videolar:
    - [Realizm, Empresyonizm ve Post-Empresyonizm](https://tr.khanacademy.org/humanities/becoming-modern/avant-garde-france)
- Dördüncü Ödev Teslimi
### Ders 13 - Modernizm
- Konular: Picasso, Dali, van Gogh, Pollock, Rothko, Duchamp, Matisse
- Okumalar: 
	- Bölüm 27, _Deneysel Sanat: XX. yüzyılın ilk yarısı_ (Sayfa 557)
- Videolar:
    - [Modernizm](https://tr.khanacademy.org/humanities/art-1010)
### Ders 14 - Pop Art
- Konular: Warhol, Lichtenstein, Hamilton
- Okumalar: 
	- Bölüm 28, _Sonu Olmayan Öykü: Modernizmin zaferi_ (Sayfa 599)
- Videolar:
    - [Pop Art](https://tr.khanacademy.org/humanities/art-1010/xdc974a79:pop-art)
### Ders 15 - Final Sınavı

#### Ödevler ve Sınavlar
1. **Birinci Düşünce Yazısı** - 3. derste teslim edilecek - 10 puan
2. **İkinci Düşünce Yazısı** - 6. derste teslim edilecek - 10 puan
3. **Üçüncü Düşünce Yazısı** - 9. derste teslim edilecek - 10 puan
4. **Dördüncü Düşünce Yazısı -** 12. derste teslim edilecek - 10 puan
5. **Ara sınav**: Yedinci haftaya kadar tüm konuları içeren çoktan seçmeli sınav - 25 puan
6. **Final Sınavı**: Tüm ders konuları hakkında çoktan seçmeli sınav - 25 puan
    
## **Derse Katılım:**
Öğrencilerin tüm derslere zamanında ve düzenli olarak katılmaları gerekmektedir. Devam ve katılım zorunluluğu, dersin başarı kriterlerinden biridir ve bu kuralın ihlali durumunda öğrenci, dersten başarısız sayılabilir. 

İstanbul Medipol Üniversitesi İletişim Fakültesi Eğitim Öğretim Yönergesi İkinci Bölüm 7. Madde 3. ve 4. fıkralarında belirtildiği gibi
(3)Derslere devam konusunda, İstanbul Medipol Üniversitesi Önlisans ve Lisans Eğitim ve Öğretim Yönetmeliğinin 26. Maddesinin 1. fıkrası olan “... devamsızlık sınırlarının belirlenmesi ile öğrencilerin devam durumlarının izlenmesi, ilgili öğretim üyesinin sorumluluğundadır. Ancak devam zorunluluğu, teorik dersler için %70, uygulamalı dersler için %80’den fazla olamaz. Öğretim elemanı tarafından devamsızlık sınırını aştığı belgelenen öğrenciler o dersin genel sınavına alınmaz.” hükmü uygulanır. Devamsızlığın hesaplanmasında, Üniversite ve **Üniversiteye bağlı birimlerin görevlendirmeleri dışında, sağlık raporu da dâhil olmak üzere öğrencinin mazereti dikkate alınmaz.**
(4) Herhangi bir derse devam koşulunu yerine getirdikleri halde, başarısızlıkları nedeniyle kalan öğrenciler için tekrar alacakları derse devam şartı aranmaz. Bu durumdaki öğrenciler, çakışan derslere de kayıt yaptırabilirler. Ancak, öğrenci bu derslerin proje, laboratuvar, uygulama, ara sınav ve benzeri çalışmalarına katılmak ve yükümlülüklerini yerine getirmek zorundadır.
(5) Devamsızlık oranı İstanbul Medipol Üniversitesi Önlisans ve Lisans Eğitim ve Öğretim Yönetmeliğinin 26. maddesinin 1. fıkrasında açıklanan devamsızlık sınırını aşınca o ders için öğrenciye F2 notu verilir ve öğrenci ilgili dersin dönem sonu genel sınavına giremez.

# Düşünce Yazısı Yönergesi

## Amaç

Bir sanat eserinde biçimin anlam üretme biçimini, derste işlenen kaynaklara ve kanıta dayalı olarak göstermek.

## Teslim Tarihleri

3, 6, 9 ve 12. haftalar. Öğrenciler ödev ve projeleri belirtilen süreler içinde teslim etmekle yükümlüdürler. Geç teslim edilen ödevler kabul edilmeyebilir.<br>

## Teslim Edilecekler

1. Deneme: 900–1.200 kelime, 1.5 satır aralığı, 12 punto. PDF olarak teslim edilecek.
2. Bir sayfalık gözlem günlüğü. 
3. 5×5 ızgara üzerine el çizimi kompozisyon haritası, eksen etiketli.
4. 150–200 kelimelik karşılaştırma paragrafı.
5. Yapay Zekâ Kullanım Ek’i (varsa), son sayfaya.

## Konu Seçimi (Haftalara Göre)

- Hafta 3: Geç Gotik veya Erken Rönesans İtalya.
- Hafta 6: Yüksek Rönesans, Kuzey Rönesans veya Maniyerizm.
- Hafta 9: Barok, Rokoko veya İngiliz portre sanatı.
- Hafta 12: Romantizm, Realizm, Empresyonizm, Post-Empresyonizm veya Erken Modernizm.

Ana eser haftalık listelerden veya büyük bir müze koleksiyonundan seçilmeli.

## Ön Yazım Gözlem Protokolü (Gözlem Günlüğüne eklenecek)

- Yüksek çözünürlüklü görüntüye 10 dakika bakın. İlk 3 dakikada not yok.
- Kısa gözlemler yazın. Sadece betimleyici fiiller kullanın.
- Boş kâğıda 5×5 ızgara çizin. Kitleleri, doğrultuları ve yaklaşık değer ölçeğini işaretleyin. En az üç bakış çizgisi ekleyin.

## Zorunlu Kaynaklar ve Atıf

Chicago Author-Date biçimi kullanılacak.
- Gombrich'te atanan bölümden sayfa numarası ile bir atıf.
- Khan Academy veya başka bir youtube videosundan dakika:saniye ile bir atıf.
- Müze katalog kaydı ve envanter numarası.
- İsteğe bağlı: ek bir makale veya kitap bölümü.

Örnek: (Gombrich 2000, 247), (Khan Academy 06:31), (MetMuseum Acc. 1975.1.144).

## Yazı yapısı

1. **İddia/Tez/Önerme (2–3 cümle).** Tek bir biçimsel aracın tarihsel ya da ikonografik bir etkiyi nasıl ürettiğine dair kesin ve çürütülebilir bir iddia/tez/önerme. Aracı ve etkiyi adlandırın.
2. **Kanıt A (150–250 kelime).** Izgaradan türetilmiş biçim çözümlemesi. Izgaranızdaki koordinatlara bağlı iki somut gözlem ve her biri için bir kompozisyon sonucu.
3. **Kanıt B (150–250 kelime).** Malzeme ya da teknik çözümlemesi. Ortam, materyal, ölçek ve ortamın dayattığı bir kısıtı belirtin. Sürecin bir görünür izini açıklayın.  
4. **Bağlam (150–200 kelime).** Bir gözlemi okumadaki bir tarihsel duruma bağlayın. Sayfa numarası verin. En fazla 15 kelime alıntı yapın. Kalanı özetleyin.
5. **İkonografi (120–180 kelime).** Bir motifi belirleyin. Dönemdeki yerleşik anlamını açıklayın, sonra bu örneğin nasıl saptığını belirtin. Sapma gerekçesi görsel olmalı.
6. **Karşı-kanıt (120–180 kelime).** İddianızı zayıflatabilecek bir gözlem sunun. İddianızın nasıl ayakta kaldığını ya da kapsamı nasıl daraltmanız gerektiğini açıklayın.
7. **Yöntem (120–180 kelime).** Gerekçenizde örtük olarak kullandığınız merceği adlandırın. 
8. **Sonuç (60–100 kelime).** İddianızın bu eserin nasıl okunacağını ne yönde değiştirdiğini belirtin.

## Kanıt Kuralları

- Betimleyici kavramlar kullanın: çizgi, kontur, kenar, düzlem, kademelenme, eksen, aralık, modül, boşluk, ışık lekesi, saydam boya (glaze), tarama (hatch), kuru fırça etkisi (scumble), kalın boya dokusu (impasto) vb.
- En az üç cümlenizi ızgara koordinatlarına dayandırın. Örneğin: “A2→A3 diyagonal.”
- En az bir orantılı ölçüm verin. Örneğin: “figür boyu ≈ baş yüksekliğinin 6 katı” veya “sunak panosu genişliği ≈ yüksekliğin 1.6 katı.”
- Renk merkezîyse, dijital bir araçla yaklaşık üç tonu seçin ve bunları RGB veya hex koduyla birlikte, ait oldukları bölgeyi tanımlayarak raporlayın. Mümkünse ek kısmına küçük bir ekran görüntüsü ekleyin.
- Perspektif merkezîyse, kaçış noktalarının sayısını ve ufuk çizgisinin ızgara üzerindeki konumunu belirtin.

## Karşılaştırma Paragrafı

Farklı haftadan bir eser seçin. Ana iddianızı, değiştirilirse çökertecek tek bir biçimsel fark belirtin. Bu fark araçlarda olmalı, konuda değil.

## Yapay Zekâ Kullanım Ek’i

Kullandıysanız:
- Girdiğiniz tam istemler ya da talimatlar.
- Kullandığınız her YZ tarafından üretilmiş cümle, tırnak içinde.
- Her cümle için neye dayanarak doğruladığınıza dair kısa bir not.  
    Araç kullanmadıysanız “YZ ya da otomatik araç kullanılmamıştır” yazın.

## Biçim

- Üst bilgi: ad soyad, ders, hafta, kelime sayısı.
- Kaynakçadan sonra figür Listesi: sanatçı, başlık, tarih, teknik, boyutlar, koleksiyon, envanter.
- Dosya adı: `Soyad_HaftaX_Dusunce.pdf`.

## Değerlendirme (10 puan)

Her bir ödev geçerli/geçersiz olarak değerlendirilecektir. Her öğrencinin geçersiz sayılan ödevi için sadece bir kere daha deneme hakkı olacaktır.

Ödevin geçerli sayılması için gerekli ögeler (En az 7 öge zorunludur, daha az ise ödev geçersiz sayılır): 
- İddia ve kapsamı
- Biçimsel kanıtın doğruluğu ve yeterliği
- Malzeme ve süreç anlatımı
- Bağlam ve sayfa-doğru atıf
- İkonografik tanımlama ve sapma analizi
- Karşı-kanıt ve kapsam
- Yöntem 
- Karşılaştırma paragrafı
- Teknik sunum ve ekler
- Atıf doğruluğu ve figür verileri

## Haftalık Örnek Ödev Soruları

Eğer kendiniz bir eser ve analiz üretemiyorsanız aşağıdakilerden kullanabilirsiniz. Herkes ödevini tek başına yapmalıdır.

**3. hafta seçenekleri**
- Giotto’dan Masaccio’ya: Bir fresk kısıtının tek bir sahnede teolojik bir etkiyi nasıl sürüklediğini gösterin.
- Geç Gotik portal: Dikeyliğin insani ve ilahi figürler arasında dikkati nasıl yeniden dağıttığını açıklayın.

**6. hafta seçenekleri**
- Botticelli veya Leonardo: En az üç ızgara hücresinde tek bir konturu izleyin ve duygulanımı nasıl düzenlediğini savunun.
- Dürer baskı: Yinelenebilir işleme alışkanlığını izleyici ya da kullanım değişimine bağlayın.

**9. hafta seçenekleri**
- Rembrandt veya Vermeer: Resim düzlemine göre tek bir ışık kaynağının konum ve işlevi üzerine bir önerme sunun.
- Rokoko iç paneli: Tek bir süsleme modülünü tanımlayın ve dizisel tekrarın anlatı okunurluğunu nasıl değiştirdiğini gösterin.

**12. hafta seçenekleri**
- Monet veya Degas: Kenar yumuşaklığı ya da aralık ritmi gibi tek bir optik değişkenden iddia türetin.
- Cézanne: Bir natürmorttan, düzlemsel eğmenin en az iki ızgara hücresinde mekânsal beklentiyi nasıl yeniden yazdığını savunun.

## Teslim Öncesi Kontrol

- Doğru dönemden eser seçildi.
- Gözlem Günlüğü var.
- Izgara haritası ve üç bağlama işaret eklendi.
- En az üç kaynak kullanıldı.
- Karşı kanıt ve karşılaştırma eklendi.
- Yapay Zekâ Ek’i var.
- Şablon düzenli.

## **Akademik dürüstlük:**
Öğrenciler tüm akademik çalışmalarında dürüstlük ve doğruluğa önem göstermelidirler. Dikkat etmedikleri durumlarda dersten başarısız olurlar ve disiplin soruşturması başlatılır. Tüm iddialar görsel ve kaynakla doğrulanabilir olmalı. Belirtilmemiş yapay zekâ kullanımı veya kendi yazınızı yeniden kullanma ihlaldir.
